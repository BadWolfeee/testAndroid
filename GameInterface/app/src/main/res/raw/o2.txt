Historia Lublina sięga początku XIII w., kiedy to po raz pierwszy w źródłach piśmiennych pojawia się współczesna forma nazwy miasta. Kilka wieków wcześniej jedno z najstarszych miejsc osadnictwa w Polsce, którego początki sięgają tu VI w. Przypuszcza się, że miasto lokowano na prawie magdeburskim już za czasów Bolesława Wstydliwego (około 1257 r.), jednak nie zachował się żaden dokument z tamtego okresu. Udokumentowanej lokacji dokonał Władysław Łokietek 15 sierpnia 1317 r. Rozkwit miasta przypadł na wiek XV-XVI, dzięki szlakowi handlowemu z Morza Czarnego do Zachodniej Europy. W połowie XVII w. Lublin uległ zniszczeniu w wyniku wojen oraz epidemii dżumy. Po wojnach (w XVIII w.) nastąpił okres rozbudowywania miasta, głównie dóbr kościelnych i siedzib magnackich. W 1877 r. zbudowano pierwsze połączenie kolejowe, po I wojnie światowej powstawały nowe fabryki i gmachy użyteczności publicznej, zaczęła kwitnąć kultura lubelska (założono Katolicki Uniwersytet Lubelski, Towarzystwo Przyjaciół Nauk), po II wojnie światowej nastąpił gwałtowny rozwój miasta powstał m.in. Uniwersytet M. Curie-Skłodowskiej, zbudowano szereg zakładów przemysłowych, do 1989 r. ludność miasta wzrosła ponad trzykrotnie w stosunku do roku 1939.